## Φορητοί μετρητές σακχάρου του αίματος
Η συχνή μέτρηση των επιπέδων σακχάρου του αίματος είναι απαραίτητη για την κατανόηση του διαβήτη, την πρόληψη και τον έλεγχό του.
Η βιοϊατρική τεχνολογία παρέχει τα τελευταία χρόνια φορητές συσκευές μέτρησης, που επιτρέπουν στους ασθενείς (ή τους υποψήφιους ασθενείς) μια εύκολη και συνεχή παρακολούθηση στο σπίτι τους.
Οι συσκευές αυτές έχουν όλα τα χαρακτηριστικά του Διάχυτου Υπολογισμού (φορητότητα, υπολογιστική ισχύ με κατάλληλο υλικό, μονάδες εισόδου/εξόδου, μνήμη, ενσύρματη ή ασύρματη επικοινωνία με smartphones και υπολογιστές).
Για τη μέτρηση απαιτείται μια σταγόνα αίμα, τα συστατικά της οποίας αντιδρούν με τα ένζυμα που υπάρχουν σε μια ταινία και από τα αποτελέσματα αυτής της αντίδρασης εξάγεται η μέτρηση στην οθόνη ή/και με κατάλληλο ηχητικό σήμα (σε περίπτωση υπέρβασης της φυσιολογικής τιμής).
Οι τιμές αποθηκεύονται στη μνήμη και αποστέλονται μέσω USB σε υπολογιστή ή Bluetooth σε smartphone για επεξεργασία και ενημέρωση του θεράποντος γιατρού.




